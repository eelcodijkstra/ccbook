# Clusteranalyse

Na dit hoofdstuk:

- weet je het doel en de taak van clusteranalyse bij datamining.
- kun je een paar toepassingen van clustering noemen.
- kun je de begrippen datapunt, object, cluster, centrum, centroide, Euclidische afstand, Manhattan afstand en centrum uitleggen .
- kun je de afstand tussen zowel twee objecten als twee clusters met behulp van afstandsmaten zoals Euclidische afstand en Manhattan afstand berekenen.
- kun je het centrum of de centroide van een cluster bepalen.
- ben je in staat de $K$-means methode op passende problemen toepassen
- weet je dat er ook nog andere clustermethoden zijn.
- ben je je bewust van de problemen die bij clustering op kunnen treden

## Inleiding

:::::{admonition} voorbeeld
ğŸ‘“ Stel er komt een aantal buitenlandse studenten binnen op de hogeschool waar jij als studiecoÃ¶rdinator werkt en jij moet er voor zorgen dat deze studenten worden bijgeschoold in Engels voordat zij mogen beginnen met de rest van de opleiding.

Er zijn twee docenten beschikbaar en je wilt de studenten indelen in twee groepen (een groep noemen we in het vervolg een **cluster**), groep A en groep B. Bij de indeling wil je clusters maken van studenten van gelijk niveau. De grootte van de clusters is onbelangrijk.

Je wilt indelen op de twee eigenschappen lezen en verstaan van Engels. Je laat daarom alle studenten een test maken waaruit een score van 1 tot 10 komt. Daarbij geef je alleen gehele punten als cijfer.

Om inzicht te krijgen hoe je de clusters kunt indelen zet je de studenten in een schema waarbij de horizontale as het cijfer voor  lezen aangeeft en de verticale as het cijfer voor verstaan. In het onderstaande schema zijn de resultaten van de vijf studenten s1 t/m s5 weergegeven.

:::{image} figs/clusters-fig-1.png
:width: 600
:::

---

::::{dropdown}  Welke clusters zou jij maken?

:::{image} figs/clusters-fig-2.png
:width: 600

:::

De meest logische indeling is om s1 en s4 in groep A te stoppen en s2,s3 en s5 in groep B.
::::

:::::

In het voorbeeld was het niet zo moeilijk om te bepalen welke clusters je het best kon maken. Maar wat nu als er veel meer studenten zijn en/of veel meer eigenschappen zijn waar je rekening mee wilt houden?

**Clusteranalyse** is het classificeren of het groeperen in 'clusters' of 'klassen' van *objecten* op grond van hun *kenmerken* zonder vooraf de clusters vast te leggen. De gebruikte algoritmen bepalen wel de weg om tot clusters te komen, maar de gegevens bepalen welke clusters het worden. Deze algoritmen zijn, net als de algoritmen uit de associatie analyse, vormen van **unsupervised learning** (= ongestuurd leren). Het belangrijkste AI-kenmerk is ook hier: **de invoer die het programma krijgt, is niet volledig te bepalen en is complex.**

::::{admonition} Vraag

Wat zijn in het voorbeeld de objecten en de kenmerken?

:::{dropdown} Antwoord
De objecten zijn de studenten, de kenmerken de resultaten voor lezen en verstaan.
:::

::::

:::{image} figs/clusters-classificatie.png
:width: 300
:align: right
:::

Het doel van clusteranalyse (*trainingsfase*) is het vormen van deelverzamelingen (clusters of groepen) die elk hun eigen gedeelde kenmerken bevatten. De clusters en liefst ook het aantal clusters zijn vooraf niet bekend. Het streven is zoveel mogelijk gelijkenis binnen een groep en zoveel mogelijk verschil tussen de groepen te krijgen. 

De clusteranalyse levert een aantal groepen, de clusters, op. Op basis van die groepen kun je bepalen tot welke groep een nieuw aan de applicatie aangeboden object behoort. In het voorbeeld van de studenten waren er al twee klassen gemaakt, een nieuwe student wordt dan toegevoegd aan de best passende klas. Een ander voorbeeld zou kunnen zijn dat jij films krijgt aangeboden nadat jij een aantal wensen hebt aangegeven op een website. Van te voren is er al een classificatie van films gemaakt en jij krijgt dan die films voorgeschoteld die in het cluster zitten dat het best bij jouw wensen past.

Men zou ook dit aangeboden object aan de trainingsdata kunnen toevoegen en de clusteranalyse opnieuw uitvoeren. Dit zou kunnen leiden tot een nieuwe groepsindeling. We gaan het hier vooral over de trainingsfase hebben: het algoritmeÂ **K-means-clustering**.

::::{admonition} Vraag

Er meldt zich weer een nieuwe buitenlandse student bij de hogeschool, een week na de start van de bijscholing. Deze student haalt een 4 voor lezen en een 3 voor verstaan. In welke groep wordt deze student geplaatst?

:::{dropdown} Antwoord
Deze leerling past het best in groep A.
:::

::::

Voor we Ã©Ã©n algoritme ($K$-means-clustering) meer in detail uitwerken en jullie laten kennismaken met alternatieven geven we eerst een aantal voorbeelden van terreinen waarin clusteranalyse wordt toegepast. Meer voorbeelden zijn onder andere hier en hier te vinden.

## Toepassingen

### Identificatie van nepnieuws

Nepnieuws is geen nieuw fenomeen, maar het treedt meer en meer op de voorgrond vooral binnen sociale media. Zelfs president Trump schaamde zich niet om zijn campagne met nepnieuws te voeren of ander onwelgevallige berichten tot nepnieuws te bombarderen.

In een [artikel](http://snap.stanford.edu/mis2/files/MIS2_paper_2.pdf) gepubliceerd door twee informaticastudenten (Seyedmehdi Hosseinimotlagh en Evangelos E. Papalexakis, University of California, Riverside) wordt een clusteralgoritme gebruikt om nepnieuws te identificeren. Het algoritme krijgt (nep)nieuwsartikelen aangeboden. Uit deze artikelen worden de belangrijkste en meest sensatierijke woorden gevist. Op deze woorden wordt dan geclusterd. Omdat sensatie beluste woorden de aandacht van mensen trekt komen deze woorden vaker voor in nepnieuwsartikelen. De clusters bevatten dus combinaties van dit soort woorden waarmee nieuwe berichten geclassificeerd kunnen worden op mate van nepnieuws.

### Biologie

In de biologie zijn er meerdere gebieden waar clusteranalyse wordt toegepast. Denk bijvoorbeeld aan de classificatie van verschillende organismen. Elk organisme hoort bij een soort. Soorten kunnen op hun beurt weer worden onderverdeeld in lagere taxa, zoals ondersoort en variÃ«teit. Soorten zelf worden samengevoegd in geslachten en deze weer in families en in taxa van nog hogere rang. Een ander voorbeeld van het gebruiken clustertechnieken in de biologie is het maken van groepen met genen die een bepaalde erfelijke ziekte kunnen bevatten. Door het gebruik van clustermethoden kunnen groepen met samenwerkende genen gevonden worden. Als deze groepen bekend zijn, kan deze kennis helpen om meer gericht onderzoek te doen naar medicijnen die een erfelijke ziekte gekoppeld aan de groep genen kan voorkomen of genezen.

### Marketing

Personalisatie en bepaling van doelgroepen in marketing is big business. Dit wordt bereikt door naar specifieke kenmerken van een persoon te kijken en campagnes met hen te delen die succesvol zijn geweest met andere vergelijkbare mensen. Doet een bedrijf dat niet of verkeerd dan loopt het bedrijf de kans niets te verkopen of nog erger het vertrouwen van klanten te verliezen. Clusteranalyse helpt de doelgroepen te bepalen.

## Clusters en afstanden

Om verder te kunnen met de clusteranalyse, hebben we extra begrippen nodig. Het gaat vooral om het begrip 'afstand'. Hoe meet je nu precies of twee objecten met hun eigenschappenÂ **dicht bij elkaar**Â liggen?

### Afstandsmaten

In clustering speelt afstand tussen gegevens een grote rol. Een computer heeft daar meestal getallen voor nodig. Vaak moet er eerst een bewerking van gegevens plaatsvinden om deze om te zetten in getallen. Combinatie van verschillende eigenschappen leveren dan datapunten op in een assenstelsel. Iedere eigenschap heeft zijn eigen as, b.v. leeftijd, sociale klasse, salaris, ...

::::{admonition} Vraag

Welke assen zijn er in het hogeschool voorbeeld?
    
:::{dropdown} Antwoord
Er is een as voor verstaan en een as voor lezen.
:::

::::

### Afstand tussen objecten

:::::{admonition} Voorbeeld

ğŸ‘“ In ons voorbeeld met de vaardigheden in de Engelse taal zijn er twee assen: luister- en leesvaardigheid. Studenten hebben een toets gedaan waarbij ze eenÂ **cijfer**Â kregen voor hun vaardigheid. Zo kregen we getallen voor de eigenschappen. We kunnen de cijfers dan in een assenstelsel zetten:

:::{image} figs/clusters-data-points.svg
:width: 400
:align: center
:::

![clust_analyse.svg](https://s3-us-west-2.amazonaws.com/secure.notion-static.com/93c86331-fe10-497d-8a84-2016eac7fa01/clust_analyse.svg)

**Vraag:** Wat is de afstand tussen $s_{1}$ en $s_{4}$?

:::{dropdown} Antwoord
De kortste afstand tussen  $s_{1}$ en $s_{4}$ is $\sqrt{13}$. Weet je hoe je die afstand berekent?
Als je alleen langs de roosterlijnen mag meten dan is de kortste afstand 5.
Het is dus van belang eerst een lengtemaat vast te leggen.

:::::

:::{Figure} figs/clusters-pythagoras.png
:width: 300
:align: right

Stelling van Pythagoras
:::

Hebben we datapunten zoals hierboven dan kunnen we wiskundig de afstand tussen punten uitrekenen. Je hebt waarschijnlijk de vorige vraag beantwoord met de stelling van Pythagoras. De stelling van Pythagoras (Figuur 2) is de manier om de afstand van de schuine zijde in een tweedimensionale rechthoekige driehoek te berekenen. In een assenstelsel vormen de verplaatsingen langs de assen de rechthoekzijden en de lengte van schuine zijde de kortste afstand tussen de punten. Deze afstand noemt men ook wel deÂ EuclidischeÂ afstand, ook wel deÂ vogelvluchtafstand. In drie dimensies en hoger wordt op een zelfde manier de afstand tussen twee punten berekend.

---

ğŸš¨ **Definitie: Euclidische afstand**

De Euclidische afstand tussen twee punten $A=(a_1, a_2)$ en $B=(b_1, b_2)$  in het platte vlak is

$$
d(A,B)=\sqrt{(a_{1}-b_{1})^{2}+ (a_{2}-b_{2})^{2}}
$$

De letter d gebruiken we voor de afstand (**distance**). De definitie van de Euclidische afstand kunnen we algemeen maken, voor punten met $n$ eigenschappen. Je kwadrateert dan de verschillen in al die eigenschappen en doet eigenlijk hetzelfde als bij twee dimensies.

De *Euclidische afstand* tussen twee punten $A=(a_{1},a_{2},\dots , a_{n-1}, a_{n})$ en $B=(b_{1},b_{2},\dots , b_{n-1}, b_{n})$ is:

$$
\small \begin{array}{rcl}d(A,B)& = &\sqrt{\sum_{i=1}^{n}(a_{i}-b_{i})^{2} }\\ & = &\sqrt{(a_{1}-b_{1})^{2}+ (a_{2}-b_{2})^{2}+ \dots + (a_{n}-b_{n})^{2}}\end{array}
$$

:::{Figure} figs/clusters-manhattan.png
:width: 250
:align: right

Typisch stratenpatroon in Manhattan
:::

Naast de Euclidische afstand is er een andere maat die vaak gebruikt wordt, de Manhattan of City-block afstand. In figuur 3 zie je een stukje van de kaart van Manhattan. Je kunt alleen van hoek naar hoek komen als je door de straten gaat. In een rooster dus alleen evenwijdig aan de assen.

---

ğŸš¨ **Definitie: Manhattan afstand**

De *Manhattan* of *City-block* *afstand* tussen twee punten  $A=(a_{1},a_{2},\dots , a_{n-1}, a_{n})$ en $B=(b_{1},b_{2},\dots , b_{n-1}, b_{n})$ is:

$$
\begin{array}{rcl}d(A,B)& = &\sum_{i=1}^{n} |a_{i}-b_{i}|\\ & = &|a_{1}-b_{1}|+ |a_{2}-b_{2}|+ \dots + |a_{n}-b_{n}|\end{array}
$$

Hierin is $|x|$ de absolute waarde van $x$, |2|=2 maar ook |-2|=2, ofwel afstanden zijn altijd positief.

---

ğŸ‘“ **Voorbeeld A**

Bereken de Manhattan afstand en de Euclidische afstand tussen de volgende objecten in een 5 dimensionale ruimte:

Object $A = (10, 12, 15, 13, 9)$

Object $B = (18, 23, 13, 15, 17)$

---

Om de Manhattan of City-block afstand te bereken moeten we evenwijdig aan de assen lopen langs de eerste as gaan we van 10 naar 18 ofwel afstand 8, dan van 12 naar 23 ofwel 11, etc. Een afstand moet altijd positief zijn, 10-18 en 18-10 moeten beide antwoord 8 geven. Dat doe je door de absolute waarde te nemen van het verschil
 $|10-18|=|18-10|=8$. 
Min wordt plus en plus blijft plus.

$$
\small d(A,B)=|10âˆ’18|+|12âˆ’23|+|15âˆ’13|+|13âˆ’15|+|9âˆ’17|=\\ 8+11+2+2+8 =31
$$

---

De Euclidische bereken je door al de afstanden langs de assen te kwadrateren, deze kwadraten op te tellen en vervolgens de wortel te trekken van het totaal:

$$
\small d(A,B)=\sqrt{(10âˆ’18)^{2}+(12âˆ’23)^{2}+(15âˆ’13)^{2}+(13âˆ’15)^{2}+(9âˆ’17)^{2}} =\\ \sqrt{64+121+4+4+64}=\sqrt{257}=16,03
$$

---

### Afstandsmatrix

<aside>
ğŸ‘“ **Voorbeeld B**

Gegeven een dataset met vier objecten.

$$
\begin{array}{l|ll}
  & x & y \\ \hline
A & 2 & 1 \\
B & 4 & 2 \\
C & 6 & 1 \\
D & 7 & 2
\end{array}
$$

Gebruik de euclidische afstand. Laat zien dat de afstand van A naar D gelijk is aan 5,10 en geef de gehele afstandsmatrix.

$d(A,D)=\sqrt{(7-2)^{2}+(2-1)^{2}}=\sqrt{26}=5,10$

Gebruiken we de gewone Euclidische afstand dan ziet de afstandsmatrix er als volgt uit:

$$
\begin{array}{l|llll}
  & A    & B    & C   & D     \\ \hline
A & 0.00 & 2.24 & 4.00 & 5.10 \\
B & 2.24 & 0.00 & 2.24 & 3.00 \\
C & 4.00 & 2.24 & 0.00 & 1.41 \\
D & 5.10 & 3.00 & 1.41 & 0.00
\end{array}
$$

Horizontaal en verticaal staan de punten, op het kruispunt de afstand. Op de diagonaal staan natuurlijk nullen (van A naar A is ...) en de tabel is gespiegeld.

</aside>

## Afstand tussen clusters

Als je de afstand tussen elk paar van objecten weet, wat is dan de
afstand tussen twee clusters $C_{1}$ en $C_{2}$?
We nemen hier de kleinste afstand tussen twee objecten waarvan er Ã©Ã©n
in $C_{1}$ aanwezig is en de andere in C_{2}. Deze afstand noemt men
*Single Linkage*

:::{admonition} Definitie: Single linkage
:class: warning

Single linkage ofwel de afstand tussen twee clusters $C_1$ en $C_2$ wordt berekend door het minimum te nemen van alle afstanden tussen punten in $C_1$ en $C_2$ . In wiskundige notatie:

$$
d(C_{1},C_{2})=\min\{d(A,B)|A \in C_{1}\,\,en\,\, B \in C_{2} \}
$$

:::

:::{admonition} Voorbeeld C

Gegeven een dataset met zes punten.

$$
\begin{array}{l|ll}
      & x & y \\ \hline
A_{1} & 1 & 3 \\
A_{2} & 1 & 4 \\
A_{3} & 2 & 2 \\ \hline
B_{1} & 5 & 1 \\
B_{2} & 5 & 2 \\
B_{3} & 7 & 2
\end{array}
$$

De clusters zijn $C_{1}=\{A_{1},A_{2},A_{3}\}$ en $C_{2}=\{B_{1},B_{2},B_{3}\}$. Geef de minimale afstand tussen $C_{1}$ en $C_{2}$.

De afstandsmatrix tussen punt uit $C_{1}$ en punten uit $C_{2}$ is:

$$
\begin{array}{l|lll}
      & B_1  & B_2  & B_3  \\ \hline
A_{1} & 4.47 & 4.12 & 6.03 \\
A_{2} & 5.00 & 4.47 & 6.32 \\
A_{3} & 3.16 & 3.00 & 5.00
\end{array}
$$

De kleinste afstand en dus de afstand tussenÂ $C_1$ en $C_2$ is de kleinste afstand in de matrix:

$$
d(C_{1},C_{2})=\min\{d(A,B)|A \in C_{1}\,\,en\,\, B \in C_{2} \}
$$

$$
=d(A_{3},B_{2})=\sqrt{(5-2)^{2}+(2-2)^2}=3
$$

:::

## Centrum van een cluster

Als we straks na de training clusters hebben gevormd en willen bepalen in welk cluster een nieuw object moet worden geplaatst is het heel efficiÃ«nt om een cluster op een bepaalde manier samen te vatten. Het centrum $M(m_{1},m_{2}, \dots, m_{n})$ van een cluster bestaande uit $k$ punten wordt die samenvatting. Het centrum is een punt $M$ met $n$ coÃ¶rdinaten $m_{1},m_{2}, \dots, m_{n}$ en wordt berekend door het gemiddelde te nemen van al de coÃ¶rdinaten van de punten in de cluster. Wiskundig gezien is het centrum het zwaartepunt van de veelhoek ( een lichaam in hogere dimensie) die door de punten wordt gevormd.

:::{admonition} Definitie: Clustercentrum
:class: warning

Centrum $M$ van een cluster:

$$
M(m_{1},m_{2}, \dots, m_{n})= \left( \frac{\sum^{k}_{i=1} a_{i1}}{k},\frac{\sum^{k}_{i=1} a_{i2}}{k}, \dots, \frac{\sum^{k}_{i=1} a_{in}}{k}\right)
$$

Hierin is $a_{ij}$ de waarde van de ${j}$-de coÃ¶rdinaat van het $i$-de punt in de cluster,
 $j=1,2,\cdots,n$ en $i=1,2,\cdots,k$.

:::

:::{admonition} Voorbeeld

Gegeven een cluster $C$ die de volgende objecten bevat:

$$
\begin{array}{l|ll}
      & x & y  \\ \hline
A_{1} & 0 & 0  \\
A_{2} & 7 & 8  \\
A_{3} & 4 & 8  \\
A_{4} & 3 & 0     
\end{array}
$$

Bereken het centrum van de cluster $C$.

$$
C=\{A_{1},A_{2},A_{3},A_{4}\}
$$

Het centrum komt uit de volgende berekening:

$$
M(x,y)= \left( \frac{\sum_{i=1}^{4} x_{i}}{4},\frac{\sum_{i=1}^{4} y_{i}}{4}\right)
$$

Dat ziet er lastig uit maar $x$ is niets anders dan het gemiddelde van de $x$-coÃ¶rdinaten en $y$ is niets anders dan het gemiddelde van de $y$-coÃ¶rdinaten van de punten:

$$
x=\frac{0+7+4+3}{4}=3\frac{1}{2}
$$

$$
y=\frac{0+8+8+0}{4}=4
$$

Het centrum $M$ is dus het punt:

$$
M= \left( \frac{0 + 7 + 4 +3 }{4},\frac{0+8+8+0}{4}\right)=( 3\frac{1 }{2},4)
$$
:::

## Clustermethoden

Er zijn verschillende methoden die gebruikt worden om tot clusters te komen. We presenteren hier K-means-clustering. In figuur 4 zie je een animatie van de werking, waarbij de data stap voor stap in drie groepen wordt verdeeld. De kleuren geven de clusters aan en de kruisjes die je ziet bewegen zijn de centra van de clusters.

### $K$-means-clustering

K-means clustering is een eenvoudige en relatief snelle iteratieve manier van clusteren. Het is het oudste en meest bekende clusteralgoritme. Later zijn er veel varianten van deze methode ontwikkeld die het clusteren weer net wat sneller, slimmer aanpakken. Het gaat te ver om die hier te bekijken.

Voorafgaande aan het clusteren wordt bepaald hoeveel clusters ( b.v. k=3 ) je wilt krijgen. De clustering (training) op basis van de gegevens levert dan die clusters die worden samengevat door de bijbehorende centra. Het algoritme meet veel afstanden, we passen het daarom toe op punten in het platte vlak, zodat je met pen, papier en liniaal eenvoudig het algoritme na kan spelen.

In figuur 5 staat de flowchart van het algoritme dat we hieronder in meer detail beschouwen.

Om de optimale clustering te vinden ga je als volgt te werk:

1. Start: Kies de centra van de clusters de eerste keer willekeurig en bepaal het maximaal aantal stappen dat je toestaat.

2. Daarna bepaal je van elk datapunt de afstand tot ieder centrum, en wijs je ieder datapunt toe aan de cluster waarvan het centrum het dichtstbij is.
    - Als er punten zijn die in de vorige stap van cluster zijn veranderd en je nog niet voorbij het vooraf gekozen maximum aantal iteraties bent gekomen dan ga je naar stap 3. Anders ben je klaar.

3. Alle datapunten zitten weer in een cluster. Er zijn datapunten die in een andere cluster terecht zijn gekomen. De centra zijn dan niet voor alle clusters meer hetzelfde en moeten dus opnieuw worden berekend. Hiervoor gebruik je voor ieder cluster apart de volgende formule:
    
$$
M(m_{1},m_{2}, \dots, m_{n})= \left( \frac{\sum^{1}_{n} a_{1i}}{n},\frac{\sum^{1}_{n} a_{2i}}{n}, \dots, \frac{\sum^{1}_{n} a_{ni}}{n}\right)
$$
    
$n$ is dan het aantal elementen in Ã©Ã©n cluster.
    
---
    
Met die nieuwe centra veranderen ook weer de afstanden van de datapunten tot die centra en moet je dus het hele proces vanaf stap 2 weer herhalen, ofwel start de volgende iteratie.

Leuk zo'n verhaal maar voorbeelden maken het inzichtelijker.

<aside>
ğŸ‘“ **Voorbeeld E**

Gegeven zijn de volgende vier objecten:

$$
\begin{array}{l|ll}
      & x & y \\ \hline
A_{1} & 2 & 2 \\
A_{2} & 4 & 2 \\
A_{3} & 6 & 1 \\
A_{4} & 8 & 2
\end{array}
$$

We bepalen vooraf dat we twee clusters willen, dus $k=2$. Bepaal met het $K$-means algoritme een geschikte clustering. Als afstandsmaat gebruik je de normale (Euclidische) afstand.

:::{admonition} ğŸ‘“ **Voorbeeld E**

Gegeven zijn de volgende vier objecten:

$$
\begin{array}{l|ll}
      & x & y \\ \hline
A_{1} & 2 & 2 \\
A_{2} & 4 & 2 \\
A_{3} & 6 & 1 \\
A_{4} & 8 & 2
\end{array}
$$

We bepalen vooraf dat we twee clusters willen, dus $k=2$. Bepaal met het $K$-means algoritme een geschikte clustering. Als afstandsmaat gebruik je de normale (Euclidische) afstand.

---

**Start**

Kies twee willekeurig centra. $M_{1}=(4,4)$ en $M_{2}=(6,2)$ voor respectievelijk de clusters $C_{1}$ en $C_{2}$. Dit geeft de figuur hieronder.

**Iteratie 1**

1. Bepaal de afstanden van de datapunten tot de centra en plaats de datapunten in het juiste cluster. Een punt komt in het cluster waarvan de afstand tussen het punt ne het centrum het kleinst is. De afstandsmatrix wordt:

- Klap dit uit voor een heel handige tip!
    
Als je op een ruitjesblaadje de situatie hierboven natekent, dan kun je de afstanden ook meten met een liniaal in plaats van iedere keer Pythagoras te moeten doen. Dat scheelt heel veel tijd. Het hoeft in deze voorbeelden en de opgaven er na echt niet heel precies.

$$
\begin{array}{l|ll|l}
      & M_1  & M_2  & \mathrm{toewijzing}  \\ \hline
A_{1} & 2.83 & 4 & C_1 \\
A_{2} & 2 & 2 & C_1 \\
A_{3} & 3.61 & 1 & C_2 \\
A_{4} & 4.41 & 2 & C_2
\end{array}
$$

De nieuwe clusters zijn:

$$
C_{1} = \{A_{1},A_{2}\} \\
C_{2} = \{A_{3},A_{4}\}
$$

3. Bereken de nieuwe centra:


$$
\begin{array}{rcl}M_{1}'&=&(\frac{4+2}{2},\frac{2+2}{2})=(3,2) \\ \\
M_{2}'&=&(\frac{6+8}{2},\frac{1+2}{2})=(7,1.5)
\end{array}
$$

We hebben nieuwe centra we moeten verder bij stap 1

**Iteratie 2**

Bepaal de afstanden van de datapunten tot de centra en plaats de datapunten in het juiste cluster. De afstandsmatrix wordt:

$$
\begin{array}{l|ll|l}
      & M_1  & M_2  & \mathrm{toewijzing}  \\ \hline
A_{1} & 1 & 5.02 & C_1 \\
A_{2} & 1 & 3.04 & C_1 \\
A_{3} & 3.16 & 1.12 & C_2 \\
A_{4} & 5 & 1.12 & C_2
\end{array}
$$

Alle datapunten zitten in hetzelfde cluster uit de vorige iteratie. De clusters zijn niet veranderd er zijn dus ook geen nieuwe centra. We kunnen stoppen. Het doel is bereikt. De geschikte clustering is:

$$
C_{1} = \{A_{1},A_{2}\}  \\
C_{2} = \{A_{3},A_{4}\}
$$

Met centra 

$$
\begin{array}{rcl}M_{1}&=&(\frac{4+2}{2},\frac{2+2}{2})=(3,2) \\ \\
M_{2}&=&(\frac{6+8}{2},\frac{1+2}{2})=(7,1.5)
\end{array}
$$

:::

:::{admonition} Voorbeeld F

Gegeven zijn de volgende vijf objecten:

$$
\begin{array}{l|ll}
      & x & y  \\ \hline
A_{1} & 0 & 1  \\
A_{2} & 3 & 1  \\
A_{3} & 3 & 2  \\
A_{4} & 0 & 3  \\
A_{5} & 4 & 1      
\end{array}
$$

We bepalen vooraf dat we twee clusters willen, dus $k=2$. Bepaal een juiste clustering. Als afstandsmaat gebruik je de normale (Euclidische) afstand. Bepaal na afloop van de clustering in welk cluster het punt P=(1,1) wordt geplaatst.

**Start**

Kies twee willekeurig centra. $M_{1}=(2,2)$ en $M_{2}=(3,0)$

### Iteratie 1

1. De afstandsmatrix wordt:

$$
\begin{array}{l|ll|l}
      & M_1  & M_2  & \mathrm{toewijzing}  \\ \hline
A_{1} & 2.24 & 3.16 & C_1 \\
A_{2} & 1.41 & 1 & C_2 \\
A_{3} & 1 & 2 & C_1 \\
A_{4} & 2.24 & 4.24 & C_1 \\
A_{5} & 2.24 & 1.41 & C_2
\end{array}
$$

2. De nieuwe clusters zijn:

$$
\begin{array}{lcl}C_{1}& =& \{A_{1},A_{3},A_{4}\} \\
C_{2} & = & \{A_{2},A_{5}\}
\end{array}
$$

De nieuwe centra zijn: 

$$
\footnotesize \begin{array}{lclcl}M_{1}'&=&(\frac{0+3+0}{3},\frac{1+2+3}{3})&=&(1,2)\\ \\
M_{2}'&=&(\frac{3+4}{2},\frac{1+1}{2})&=&(3.5,1)
\end{array}
$$

**Iteratie 2**

:::


## Andere methoden

Als hetÂ K-means algoritme zo eenvoudig en snel is, waarom zijn er dan, zoals eerder genoemd, andere clusteralgoritmen? Het antwoord hierop is dat er dataverzamelingen zijn die niet passen bij hetÂ K-means algoritme. Bekijk maar eens het volgende plaatje.

:::{figure} figs/clusters-compare.png
:width: 700

Verschillende verdelingen datapunten (bron) en algoritmen.
:::

(bron: https://towardsdatascience.com/the-5-clustering-algorithms-data-scientists-need-to-know-a36d136ef68)

De eerste kolom hoort bij eenÂ $K$-means variant. Alleen de verdeling in de vijfde rij past daar echt goed bij. Welk algoritme denk jij dat bij de verschillende rijen het beste past? Er zijn een aantal algoritmen die bij meerdere verdelingen goed scoren, maar die hebben weer andere minpunten. Het is dus van belang om te controleren of je de juiste versie kiest. Heb je meer dan twee assen dan wordt een visuele inspectie zoals in de figuur al een stuk lastiger.

De clusteralgoritmen kunnen worden onderverdeeld inÂ *partitiemethoden*Â enÂ *hiÃ«rarchische methoden*. In de partitiemethoden staat clustering met een centrum centraal. HetÂ $K$-means valt in deze groep. In de hiÃ«rarchische methoden zijn naaste buren belangrijker. Deze buren vormen dan een stamboom vergelijkbaar met een indeling in het dierenrijk. Iedere splitsing vormt op dat niveau een cluster. In figuur 6 is Agglomerative Clustering daarvan een voorbeeld.

Voor een eerste kennismaking met clustering is het voldoende te weten dat er verschillende methoden zijn en dat deze allen iteratief werken en op afstandsmaten zijn gebaseerd. Wil je je in deze cursus meer verdiepen in clustering dan zijn de verdiepingsopdrachten hieronder een startpunt.

## Vragen en opdrachten

### Vraag 1

1. Wat is het verschil tussen hiÃ«rarchische methoden en partitiemethoden?
    - Antwoord
        
        In hiÃ«rarchische wordt een stamboom gevormd op basis van nabijheid tot omliggende punten, bij partitiemethoden worden puntenverzamelingen gevormd op basis van afstand tot centra van de die puntenverzamelingen.

### Opdracht 1

<aside>
ğŸ› ï¸ **Opdracht 1**

Verdieping: Ga naar de site [educlust](https://educlust.dbvis.de/#). Er worden hier verschillende clustermethoden aangeboden en verschillende datasets vergelijkbaar met figuur 6. Van iedere methode wordt het algoritme getoond.

1. Kies methode "k-means" en kies de dataset "Three circles sparse" en zet k op 3. Druk op de het zwarte knopje. Hoeveel iteraties zijn er gemaakt om tot het resultaat te komen? Ben je tevreden over het resultaat?
2. Kies weer de methode "k-means" en kies de dataset "Three equal circles" en zet k op 3. Druk op de het zwarte knopje. Hoeveel iteraties zijn er gemaakt om tot het resultaat te komen? Ben je tevreden over het resultaat?
3. Kies de hiÃ«rarchische methode "Single linkage" en kies de dataset "Three circles sparse". Druk op de het zwarte knopje. Aan het eind van het proces hebben alle punten een gelijke kleur. Onder de figuur vind je een dendogram (boomstructuur). Als je in het dendogram met je muis over de bolletjes bij de splitsingen gaat zie je punten oplichten die onder de betreffende splitsing vallen. Hoeveel stappen zijn er gemaakt om tot het resultaat te komen? Ben je tevreden over het resultaat?
4. Kies weer de hiÃ«rarchische methode "Single linkage" en kies de dataset "Three equal circles". Druk op de het zwarte knopje en heb veel geduld. Hoeveel stappen zijn er gemaakt om tot het resultaat te komen? Ben je tevreden over het resultaat?
5. Wat leer je uit de bovenstaande opdrachten?
</aside>

### Opdracht 2 (verdiepend)

<aside>
ğŸ› ï¸ **Opdracht 2 (verdiepend)**

In de vorige opdracht heb je met een klein experiment twee methoden vergeleken. Ga naar de siteÂ [towards datascience](https://towardsdatascience.com/the-5-clustering-algorithms-data-scientists-need-to-know-a36d136ef68). Daar staat informatie over verschillende clustermethoden waaronder $K$-means clustering en Agglomerative Hierarchical Clustering (= Single linkage). Zoek in de tekst de voordelen en de problemen bij deze twee methoden. Ook op de siteÂ [Analytixslab](https://www.analytixlabs.co.in/blog/types-of-clustering-algorithms/#sub2)Â worden voor en nadelen van deze methoden beschouwd (Agglomerative Hierarchical Clustering heet hier AGNES). Wordt hier de zelfde informatie gegeven?

</aside>

### Opdracht 3 (verdiepend)

<aside>
ğŸ› ï¸ **Opdracht 3 (verdiepend)**

Ga weer naar de siteÂ [educlust](https://educlust.dbvis.de/#). Maak je eigen keuze van methoden die je wilt vergelijken. Zoek vervolgens uit hoe de methoden precies werken en wat de voor en nadelen van de methoden zijn. Verwerk je onderzoek in een verslag (website / tekstdocument / poster)

</aside>