# Docentenhandleiding

## Inleiding

Deze praktische opdracht is bedoeld om de leerlingen het totale productieproces te laten doorlopen om een App voor een mobieltje te maken waarmee je bepaalde beelden (van bijv. bloemen) die je via de camera ziet, kunt categoriseren en dus bepaalde bloemen kunt herkennen. Verder is het uiteraard ook de bedoeling dat zij daar plezier aan beleven. Er zijn 4 fasen in deze opdracht. In Fase 1 wordt een standaard voorbeeld doorlopen. In Fase 2 wordt geprobeerd dit standaard voorbeeld te optimaliseren. In Fase 3 kan het proces worden overgedaan met andere afbeeldingen die al voor de leerlingen zijn verzameld. In Fase 4 ten slotte zouden de leerlingen eerst zelf afbeeldingen kunnen verzamelen en dan met deze afbeeldingen een app bouwen. Deze laatste Fase is erg arbeidsintensief omdat er een flinke verzameling afbeeldingen moet worden verzameld.

Minimaal is dus Fase 1 nodig. Voor iets meer begrip is Fase 2 een nuttige uitbreiding. Fase 3 en 4 zijn niet echt nodig, maar kunnen voor meer eigenaarschap zorgen.

:::{image} figs/tensorflow-zonnebloem.png
:width: 350
:align: center
:::

De opdracht neemt 3 - 9 lesuren in beslag al naar gelang de diepgang. Fase 1: 3 lesuren. Fase 2: 2 lesuren. Fase 3: 1 lesuur. Fase 4 : â†’

## Benodigdheden

- Er wordt gebuikt gemaakt van Google Colab (https://colab.research.google.com/). Om van Google Colab gebruikt te maken moeten de leerlingen een Google Account hebben en zich aangemeld hebben voor Google Drive.

De reden dat er gebruik gemaakt wordt van Google Colab is dat een gemiddelde laptop niet de capaciteit heeft om tijdig voldoende foto's te verwerken en daarmee een neuraal netwerk te trainen waarmee beelden herkend kunnen worden.

- De App wordt gemaakt met Android Studio (https://developer.android.com/studio). Deze omgeving moet dus door tenminste enige leerlingen te installeren zijn.

- De App runt op een Android telefoon. Er moeten dus enige leerlingen de beschikking hebben over een Android telefoon.

- Tenslotte is er een UBS - mini USB kabeltje nodig om de App vanaf de computer op de telefoon te installeren.

NB:

- Indien het niet mogelijk is Android Studio te gebruiken of gebruik te maken van Android telefoons door de leerlingen zou je je kunnen beperken tot het laten inleveren van de Tensorflow bestanden en het vervolgens zelf testen van de resultaten.
- Indien het downloaden van bestanden bij *Fase2* en *Fase4* op de systemen van de leerlingen te veel tijd kost, kun je ook zelf een aantal bestanden om te testen selecteren.

## Beoordeling

Je zou cijfers kunnen geven door de groepen volgens de resultaten van de Test bij *Fase2* en *Fase4* te ranken en vervolgens de ranking over een cijferschaal te verdelen.

Bij de opdrachten *Fase2* en *Fase4* zou je de opdracht als volgt specifieker kunnen formuleren:

*Iedere leerling moet minstens 1 parameter adopteren en uitzoeken hoe deze werkt. Vervolgens moet de groep naast het Tensorflow model een document inleveren waarin staat hoe de parameters zijn ingesteld en en waarom. Er moet in dit document duidelijk zijn welke leerling voor welke parameters verantwoordelijk is.* 

Laat de leerlingen vervolgens dit document presenteren zodat je met gerichte vragen na kunt gaan of de leerlingen ook daadwerkelijk weten waar de zaken over gaan.

Leerlingen krijgen dan alleen het groepscijfer als blijkt dat zij ook daadwerkelijk een bijdrage hebben geleverd.
